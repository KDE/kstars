<sect1 id="ai-geocoords">
<sect1info>
<author
><firstname
>Jason</firstname
> <surname
>Harris</surname
> </author>
</sect1info>
<title
>Coordenadas xeográficas</title>
<indexterm
><primary
>Sistema de coordenadas xeográficas</primary
></indexterm>
<indexterm
><primary
>Lonxitude</primary
><see
>Sistema de coordenadas xeográficas</see
></indexterm>
<indexterm
><primary
>Latitude</primary
><see
>Sistema de coordenadas xeográficas</see
></indexterm>
<para
>Os lugares da Terra pódense especificar empregando un sistema de coordenadas esféricas. O sistema de coordenadas xeográficas (<quote
>mapa da Terra</quote
>) está aliñado co eixo de rotación das Terra. Define dous ángulos medidos desde o centro da Terra. Un ángulo, chamado a <firstterm
>latitude</firstterm
>, mide o ángulo entre calquera punto e o Ecuador. O outro ángulo, chamado a <firstterm
>lonxitude</firstterm
>, mide o ángulo <emphasis
>ao longo do</emphasis
> Ecuador desde un punto arbitrario das Terra (Greenwich, en Inglaterra, é o punto de lonxitude cero aceptado na maioría das sociedades modernas). </para
><para
>Combinando estes ángulos pódese especificar calquera lugar da Terra. Por exemplo, Baltimore, en Maryland (EUA) ten unha latitude de 39,3 graos norte e unha lonxitude de 76,6 graos oeste. Así, un vector debuxado desde o centro das Terra a un punto 39,3 graos por riba do Ecuador e 76,6 graos ao oeste de Greenwich, Inglaterra, pasará por Baltimore. </para
><para
>O Ecuador é, obviamente, unha parte importante deste sistema de coordenadas; representa o <emphasis
>punto cero</emphasis
> do ángulo de latitude e o punto medio entre os polos. O Ecuador é o <firstterm
>plano fundamental</firstterm
> do sistema de coordenadas xeográficas. <link linkend="ai-skycoords"
>Todos os sistemas de coordenadas esféricas</link
> definen un plano fundamental. </para
><para
>As liñas de latitude constante chámanse <firstterm
>paralelos</firstterm
>. Trazan círculos sobre a superficie da Terra, pero o único paralelo que é un <link linkend="ai-greatcircle"
>círculo máximo</link
> é o Ecuador (latitude=0 graos). As liñas de lonxitude constante chámanse <firstterm
>meridianos</firstterm
>. O meridiano que pasa por Greenwich é o <firstterm
>meridiano primario</firstterm
> (lonxitude=0 graos). Ao contrario dos paralelos, todos os meridianos son círculos máximos e os meridianos non son paralelos: intersecciónanse nos polos norte e sur. </para>
<tip>
<para
>Exercicio:</para>
<para
>Cal é a lonxitude do Polo Norte? A súa latitude é 90 graos norte. </para>
<para
>Esta é unha pregunta con trampa. A lonxitude non ten sentido no Polo Norte (nin no Polo Sur). Ten todas as lonxitudes ao mesmo tempo. </para>
</tip>
</sect1>
