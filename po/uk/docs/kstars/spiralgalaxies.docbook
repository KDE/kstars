<sect1 id="ai-spiralgal">

<sect1info>
<author
><firstname
>Mike</firstname
> <surname
>Choatie</surname
> </author>
</sect1info>

<title
>Спіральні галактики</title>
<indexterm
><primary
>Спіральні галактики</primary>
</indexterm>

<para
>Спіральні галактики — це величезні скупчення мільйонів зірок, більшість з яких зосереджено у плоскій формі диска, з яскравою сферичною опуклістю у центрі. У цьому диску спостерігаються яскраво виражені рукави, де знаходяться молодші, яскравіші зірки. Ці рукави виходять з центру, утворюючи загальний візерунок у вигляді спіралі, звідки подібні галактики і отримали свою назву. Спіральні галактики нагадують формою земні циклони або чорториї на поверхні води. Вони належать до найкрасивіших об’єктів зоряного неба. </para>
<para
>Класифікація галактик проводиться за допомогою <quote
>камертонної діаграми</quote
>. На держаку камертона знаходяться <link linkend="ai-ellipgal"
>еліптичні галактики</link
> у порядку від кулястої форми E0, до найбільш дископодібної E7. <quote
>Зубці</quote
> камертона утворюють два типи спіральних галактик: звичайні спіральні, і спіральні з <quote
>перетинкою</quote
>. Спіральні галактики з перетинкою характерні тим, що у них центральне потовщення витягнуто у лінію, тобто воно виглядає як <quote
>перетинка</quote
> з зірок посередині спіралі. </para
><para
>Обидва типи спіральних галактик класифікуються за підтипами, відповідно до величини центрального <quote
>потовщення</quote
>, середньої яскравості поверхні і кута закручування своїх спіральних рукавів. Ці характеристики є відносними, отже галактика типу Sa має велике центральне потовщення, високу яскравість поверхні і туго закручені спіральні рукави. Галактика типу Sb має менше потовщення, тьмяніший диск і менш тугі рукави, ніж галактика Sa, те саме можна продовжити для типів Sc і Sd. Галактики з перетинкою класифікуються так само і мають позначення типів SBa, SBb, SBc і SBd. </para
><para
>Існує ще один тип галактик, який має позначення S0, який є перехідним типом між справжніми спіральними галактиками і еліптичними галактиками. Спіральні рукави галактик цього типу настільки туго намотано на ядро, що їх важко визначити; S0 виглядають як диски з рівномірною яскравістю поверхні. У цих найбільшою частиною є центральне потовщення. </para
><para
>Галактика Молочний Шлях, яка є домівкою Землі і всіх інших зірок нашого неба, є спіральною галактикою, і, як вважається, належить до спіральних галактик з перетинкою. Назва <quote
>Молочний Шлях</quote
> походить від доріжки дуже тьмяних зірок, що пролягає через усе небо. Ця доріжка — результат того, що ми споглядаємо площину диска нашої галактики з точки всередині диска. </para
><para
>Спіральні галактики є дуже динамічними об’єктами. У них формуються зірки, їх диски складаються з великої кількості молодих зірок. Центральні потовщення утворено старішими зірками, а розсіяні оболонки — з найстаріших зірок, які нам відомі у всесвіті. Утворення зірок відбувається у дисках галактик, оскільки там ми спостерігаємо найбільші скупчення газу і пилу, ці газ і пил є будівельним матеріалом для зірок, що утворюються. </para
><para
>За допомогою сучасних телескопів було виявлено, що у багатьох спіральних галактиках в центрі знаходиться надмасивна чорна дірка, з масою, що може перевищувати мільйон мас Сонця. Відомо, що ці екзотичні об’єкти містяться як у еліптичних, так і у спіральних галактиках; тому багато астрономів вважають, що у ядрі <emphasis
>всіх</emphasis
> великих галактик міститься надмасивна чорна дірка. Відомо, що у центрі нашого Молочного Шляху також міститься чорна дірка з масою, більшою у декілька мільйонів разів за масу зірки. </para>

<tip>
<para
>У &kstars; ви зможете познайомитися з багатьма чудовими прикладами спіральних галактик, доступ до прекрасних зображень яких ви зможете отримати за допомогою <link linkend="popup-menu"
>контекстних меню</link
> цих об’єктів. Знайти спіральні галактики можна за допомогою вікна <link linkend="findobjects"
>Пошуку об’єктів</link
>. Ось список деяких спіральних галактик, для яких є непогані фотографії: <itemizedlist>
<listitem
><para
>M 64, Галактика «Чорне око» (тип Sa)</para
></listitem>
<listitem
><para
>M 31, Галактика «Туманність Андромеди» (тип Sb)</para
></listitem>
<listitem
><para
>M 81, Галактика Боде (тип Sb)</para
></listitem>
<listitem
><para
>M 51, Галактика «Вир» (тип Sc)</para
></listitem>
<listitem
><para
>NGC 300 (тип Sd) [скористайтеся посиланням на зображення DSS]</para
></listitem>
<listitem
><para
>M 83 (тип SBa)</para
></listitem>
<listitem
><para
>NGC 1530 (тип SBb)</para
></listitem>
<listitem
><para
>NGC 1073 (тип SBc)</para
></listitem>
</itemizedlist>
</para>
</tip>
</sect1>
